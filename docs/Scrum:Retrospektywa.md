# Scrum: Retrospektywa

## 1. O projekcie i produkcie

System geolokalizacji z wykorzystaniem modułu Arduino, przeznaczony do celów prywatnych jak i komercyjnych. System ma na celu uwidocznienie aktualnej pozycji człowieka lub przedmiotu na mapie.

## 2. Wybrana technika retrospektywy

Wybraną techniką retrospektywy była technika *ot air balloon* ([https://medium.com/@leanscrummaster/hot-air-balloon-retrospective-265c5f180294](https://medium.com/@leanscrummaster/hot-air-balloon-retrospective-265c5f180294)). Maksymalny czas przewidziany na retrospektywę to 90 minut. 

Zacząć trzeba od przygotowania rysunku balonu wraz z workami z piaskiem u dołu i płomieniami, które pomagają unosić się balonowi. Następnie należy narysować chmurę z piorunami po lewej stronie balona oraz słońce po prawej. 

Po wykonaniu rysunków należy poprosić zespół, aby zastanowił się nad elementami sprintu, które spowalniały (worki z piaskiem) oraz które przyspieszały zespół (płomienie). Wybrane elementy należy umieścić w odpowiednich miejscach na balonie, najlepiej na kartkach samoprzylepnych. Należy przedyskutować wybrane elementy z zespołem.

Po tej części należy poprosić zespół, aby zidentyfikował te elementy sprintu, które uznają za burzowe (takie, które sprawiają problemy, czy kłopoty w zespole) oraz słoneczne (takie, które mogą pozytywnie wpłynąć na zespół, polepszyć atmosferę). Należy przedyskutować wybrane elementy z zespołem.

Ostatnim etapem jest zdefiniowanie działań mających na celu ulepszenie wskazanych elementów. Warto użyć na przykład modelu S.M.A.R.T.

Wybraliśmy technikę *ot air balloon* z uwagi na duże nastawienie na dyskusję w zespole oraz dobre zobrazowanie wszystkich elementów sprintu.

![hot air baloon](https://drive.google.com/uc?export=view&id=1DQyFuXm02CxV81Hn_L2uaRxSYQocBP_I )


## 3. Przebieg i wyniki retrospektywy

Data odbycia: 14-05-2020 r.
Uczestnicy: Jakub Włostowski, Tomasz Michalski
Czas trwania: 60 minut
Moderator: Tomasz Michalski
Osoba notująca: Jakub Włostowski
Używane narzędzia: tablica, karteczki samoprzylepne


Problemy: kłopoty w komunikacji 


## 4. Zadania do wykonania - action items
- Szybciej rozpoczynać Code Review
- Poprawić komunikację w zespole na temat napotkanych problemów i ich rozwiązań, aby nie duplikować pracy - opisywać kroki w dokumentach
- Trzymać się planu spotkania i nie zbaczać z tematu, w celu efektywniejszego wykorzystania czasu. Scrum master powinien tego pilnować.
## 5. Wnioski
Zastosowana technika *Hot air baloon* jest bardzo czytelna, prosta w użyciu i dobrze sprawdziła się w naszym zespole. Pięciominutowy wstęp na temat techniki i kilka przykładów użycia wystarczyło, aby członkowie zespołu byli w stanie efektywnie jej używać. Technika pomogła wyszczególnić, co poszło dobrze i co powinniśmy kontynuować, co zrobiliśmy nie najlepiej w ostatnim sprincie oraz przy jej użyciu udało się wyznaczyć zadania do wykonania. Uczestnikom spodobała się technika *Hot air baloon* i wyrazili chęć używania jej w przyszłości.
<!--stackedit_data:
eyJoaXN0b3J5IjpbLTE5NjA1MTMyOTYsLTE4NzM2OTgyNiwtMj
A0MTcxMzkyLC0xMTA3OTU3MDk3LDQ0NzI2NDE5LDEwODE4MDI4
MCwzMDc0MTQ2MDAsLTE0MTMxOTg4NTgsMTI5OTY2OTk1OSwtNT
QwNDQ2ODk5LDE1MTQ0NzgyMTAsLTExODQ2MjU3MDddfQ==
-->